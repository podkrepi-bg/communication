---
description: техническа документация на Подкрепи.бг
---

# Функционален домейн

При избора на архитектурните решения е добре да се има предвид контекста(домейна), в който работим - какви са Ограниченията, Изискванията и Вдъхновенията за проекта Подкрепи.БГ.

## Ограничения

### Бюджет

Започваме с парите - проекта няма бюджет. Организацията е НПО на доброволен принципи и се издържаме се от дарения към НПО-то, които по условие са непредвидими. Не събираме % от дарителските кампании, т.е. повече ползватели не гарантира повече пари за издръжка на сървъри и платени услуги. В този смисъл търсим хостинг решение, за което:

1. Да не плащаме на месечна база, или ако плащаме то да е минимална сума
2. Плащанията да не зависят от използваното място, памет или процесорно време
3. Да имаме достъп до данните дори и при неплатени сметки

### Непрекъсваемост и възстановяемост на услугата

Като следствие от бюджета, организацията няма служители на пълно работно време. В същото време основните кампании са за дарения от спешно естество(медицински операции), сумите са големи и не можем да си позволим те да са недостъпни, с което да се застраши човешки живот. В този смисъл, търсим решение, което:

1. Да скалира автоматично и без прекъсване при натоварване, при отпадане на сървър, препълване на диск
2. Да има активна защита от автоматизирани атаки
3. Да пази бакъп на физически отделна система

### Прозрачност на операциите

Платформата Подкрепи.БГ се основава на Прозрачност. Дарителите ни се доверяват, защото осигуряваме прозрачност чрез отворен код, отворени данни/транзакции, отворени решения. В този смисъл, трябва ни решение, което позволоява следното:

1. Всички операции и промени в данните на платформата трябва да са проследими. 
2. Финансовите транзакции трябва да дават информация откъде са дошли и как са изразходвани дарените пари
3. Никой (дори и админите) не трябва да може да променя базата ръчно или през скрипт - т.е. историята остава така както се е случила

### Независимост

Като следствие на бюджета, нямаме назначени постоянни юристи, финансисти, медицински експерти, програмисти или админи. Ограничени сме и от таксите за странични услуги като банки и парньори за разплащания. В този смисъл, трябва да сме независими по отношение на:

1. Независимост от знания - документираме за да не зависим от знанието на единични хора
2. Независимост от единствен доставчик на услуга - например хостинг на сървъри, трябва да търсим поне два доставчика за да си осигурим независимост
3. Независимост от трети страни - искаме данните да стоят в България или най-далеч в EU

## Функционални изисквания

1. Модул **Регистрация** и управление на права на потребители
2. Модул **Кампании** - създаване, одобряване, събиране на дарения и приключване
3. Модул **Плащания** - дарения и преводи към потребителски сметки
4. Модул **Администрация** - управление на платформата
5. Модул **Прозрачност** - репорти, анализ на данни и аномалии
6. Модул **Комуникация** - тикетинг система за потребителски въпроси и управление на специфични казуси

## Вдъхновения

Тук са нещата, които искаме (ако е възможно) да успеем да постигнем и когато взимаме решения, опитваме да не заключим тези възможности.

### Локализация и глобализация

Платформата стартира с фокус България, но искаме да може да се използва и в други държави. 

### Сървъри и хостинг провайдъри

Мечтаем за силно разпределена среда, в която всеки да може да дари не само пари, но и изчислителна мощ(computing power). В този смисъл, търсим мулти-хостинг хибридно решение, с което да ползваме няколко български хостинг провайдъри или сървъри от частни компании, и дори лични компютри. 

### Да покажем, че е възможно!

Реализирането на такъв проект е изключително трудно не само технически, но и като легално, финансово и експертно знание - виж Ограничения. Искаме да проправим пътеката и да оставим рецепта, която да може да се ползва и за реализация и на други неправителствени публични проекти.
