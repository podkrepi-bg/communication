# Манифесто

### Доброволно и про-боно

Създаваме дарителска платформа в полза на нуждаещите се и организациите, които им помагат, без да търсим финансова или друга облага от това, освен удовлетвореност от осъществените кампании и подкрепените нуждаещи се.

### Проактивност

Адекватна проява на свободна воля, правилен избор и извършване на задачи без нуждата, някой да ги създава и поставя.

### Прозрачност

Дарителите ни се доверяват, защото осигуряваме прозрачност чрез отворен код, отворени данни/транзакции, отворени решения.   
Нуждаещите ни се доверяват, защото правим кандидатстването честно, лесно и прозрачно, чрез ясни критерии.   
Обществото ни се доверява, защото всичко е прозрачно, вкл. работния ни процес.  
Ние си имаме доверие, защото има ясни и прозрачни принципи на работа по между ни.

### Уважение

Мили и добри сме един към хората около нас, уважаваме ги и им помагаме, ако можем.  
Мнението на всеки има значение.

### Експертност

Когато правим избор или взимаме трудни решения, ги базираме на мненето на експерти с близък опит в конкретната тема.

### Поверителност

Уважаваме и пазим личните данни на всеки нуждаещ се, даряващ или помагащ в процеса, все едно са нашите собствени. Ясно дефинираме кой има права за достъп до продукционните данни, като хората, разработващи проекта, няма да имат достъп до личните данни.

### Осъзнатост

Търсим най-доброто решение и когато даряваме труда си, го правим с пълното съзнание, че не всичко, което правим, ще влезе в употреба. Ако се случи така, че да не се одобри планът или предложението ти, продължаваш с усмивка към следващата задача. Ако някой друг се справя по-добре в ролята ти, то на драго сърце го/я препоръчваш да я оглави, а ти му/й помагаш с каквото можеш.

### Споделяне на знания

Ако участник в проекта има нужда от помощ/разяснение, споделяш му линк със статия в проектната документация. Ако такава няма - написваш там отговора си вместо лично до него, за да се ползва знанието ти и в бъдеще от други. Хората с по-малко опит се включват и попиват знания от по-опитните.

## 

